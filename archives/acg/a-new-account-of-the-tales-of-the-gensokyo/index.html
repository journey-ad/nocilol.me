<!DOCTYPE html>
<html lang="zh">
<!--
             -. .                                        
       _____   ',' ,                                    
     ,'     ,'   ', ',                                  
   ,'     ,'      |  |                                  
   \       \       |  |                                  
     \ /^\   \    ,' ,'                                  
           \   \ ,' ,'      L'Internationale,            
     / ~-.___\.-'  ,'            Sera le genre humain.   
   /   .______.- ~ \                                     
 /   /'          \   \                                   
 \./               \/'                                   
                                                         
-->
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="renderer" content="webkit">
    <meta name="viewport" content="width=device-width, initial-scale=1, maximum-scale=1, user-scalable=no">
    <title>
        猫与向日葵
    </title>
    
<link rel="stylesheet" href="/libs/highlight/styles/monokai-sublime.css">

    
<link rel="stylesheet" href="/libs/font-awesome/css/font-awesome.min.css">

    
<link rel="stylesheet" href="/libs/zpix/zpix.css">

    
<link rel="stylesheet" href="/css/style.css">

    
<script src="/js/theme.js"></script>

<meta name="generator" content="Hexo 4.2.1"><link rel="alternate" href="/atom.xml" title="猫与向日葵" type="application/atom+xml">
</head>

<body id="bodyx" path="archives/acg/a-new-account-of-the-tales-of-the-gensokyo/">
    <div class="hd posts">
    <a class="back" href="javascript:void(0);" target="_self"><i class="fa fa-reply replay-btn" aria-hidden="true"></i></a>
    <div class="post-title">
        <p>
            【东方老物转载】幻想乡新语并序
        </p>
        <hr>
    </div>

    
        <div class="outdated-notify">
            本文发布于 <span class="num">-</span> 天前，文中所描述的信息可能已发生改变或是过时，请注意辨别
        </div>
    

    <div class="post-content">
        <blockquote>
<p>本文全文转载自《丰聪耳神子的文章: 幻想乡新语并序》，原文地址(已无法访问)：<a href="http://www.acg.tc/app/blog/detail/730.?mid=1891" target="_blank" rel="noopener">http://www.acg.tc/app/blog/detail/730.?mid=1891</a>.<br><a href="https://web.archive.org/web/20121026171325./http://www.acg.tc/app/blog/detail/730.?mid=1891." target="_blank" rel="noopener">archive.org备份</a></p>
</blockquote>
<p><img src="https://img.imjad.cn/images/2018/07/11/42106779_p0.jpg" alt="蕾米宣布红魔馆政权成立"></p>

    <div class="cplayer-template"
      id="cplayer-20245311"
      data-id="cplayer-20245311"
      data-playlist=%5B%7B%22name%22%3A%22loading...%22%2C%22artist%22%3A%22loading...%22%7D%5D
      data-ids=[2003672301]
      data-autoplay="false"
      style="position: relative"
    ></div>
    <script>
      (function(){

        let getLyric = id => {
          return new Promise((resolve, reject) => {
            fetch("https://api.imjad.cn/cloudmusic/?type=lyric&id=" + id).then(res => {
              return res.json()
            }).then(data => {
              // console.log(data)
              if(!data.lrc){
                data = Object.assign(data, {
                  lrc: {lyric: '[00:00.00]找不到歌词的说…(⊙﹏⊙)[99:00.00]'},
                  tlyric: {lyric: '[00:00.00]翻译不存在的说…╮(╯▽╰)╭[99:00.00]'}
                })
              }
              let obj = {
                lyric: data.lrc.lyric,
                tlyric: data.tlyric.lyric
              }
              resolve(obj);
            })
          })
        }

        function loadcplayer() {
          if (typeof window.cplayerList === 'undefined') window.cplayerList = {};
          if (typeof window.cplayerList["cplayer-20245311"] !== 'undefined') return;
          if (!cplayer.prototype.add163) cplayer.prototype.add163 = async function add163(id) {
            if (!id) throw new Error("Unable Property.");
            let lyric = await getLyric(id);
            // console.log(lyric)

            return fetch("https://api.imjad.cn/cloudmusic/?type=detail&id=" + id).then(function(res){return res.json()}).then(function(data){
              let obj = {
                name: data.songs[0].name,
                artist: data.songs[0].ar.map(function(ar){ return ar.name }).join(','),
                poster: data.songs[0].al.picUrl,
                lyric: lyric.lyric,
                sublyric: lyric.tlyric,
                src: 'https://api.imjad.cn/cloudmusic/?type=song&raw=true&id=' + id
              }
              this.add(obj);
              return obj;
            }.bind(this))
          }

          window.cplayerList["cplayer-20245311"] = new cplayer({
            element: document.getElementById("cplayer-20245311"),
            playlist: [{"name":"loading...","artist":"loading..."}],
            generateBeforeElement: false,
            deleteElementAfterGenerate: false,
            autoplay: false,
            zoomOutKana: true,
            style: `c-player {
                      font-size: 16px !important;
                      position: relative;
                      left: 50%;
                      transform: translateX(-50%);
                      width: auto;
                      max-width: 550px;
                      margin: 30px auto;
                    }
                    c-player .cp-controls{
                      user-select: none;
                    }
                    c-player .cp-lyric{
                      width: 100%;
                      margin: 0.41667em 0;
                    }
                    c-player .cp-play-button .cp-play-icon.cp-play-icon-paused {
                      margin-left: 0.8em;
                    }
                    @media (max-width: 768px) {
                      c-player{
                        font-size: 12px !important;
                        left: auto;
                        transform: none;
                        width: 100%;
                        margin: 10px auto;
                      }
                      c-player .cp-mainbody{
                        min-height: 5.16667em;
                      }
                      c-player .cp-poster{
                        width: 5.16667em;
                        height: 5.16667em;
                      }
                      c-player .cp-center-container{
                        height: 5.16667em;
                      }
                      c-player .cp-play-button, c-player .cp-volume-button, c-player .cp-prev-button, c-player .cp-list-button, c-player .cp-mode-button, c-player .cp-next-button{
                        width: 1.54167em;
                        height: 1.54167em;
                      }
                      c-player .cp-icon, c-player .cp-prev-icon, c-player .cp-next-icon, c-player .cp-volume-icon, c-player .cp-random-icon, c-player .cp-single-icon, c-player .cp-loop-icon, c-player .cp-list-icon{
                        height: 1.54167em;
                        width: 1.54167em;
                      }
                      c-player .cp-play-button{
                        height: 2.8em;
                        width: 2.8em;
                      }
                      c-player .cp-play-button .cp-play-icon{
                        margin: 0.8em;
                      }
                      c-player .cp-play-button .cp-play-icon.cp-play-icon-paused {
                        margin: 0.7875em;
                        margin-left: 1em;
                      }
                      c-player .cp-volume-icon {
                        width: 1.76667em;
                      }
                      c-player .cp-list-button {
                        width: 1.54167em;
                        height: 1.54167em;
                      }
                      c-player .cp-mode-button {
                        width: 1.54167em;
                        height: 1.54167em;
                      }
                    }
                    `
          });

          window.cplayerList["cplayer-20245311"].add163(2003672301)

          let player = window.cplayerList["cplayer-20245311"]
          player.to(1)
          player.remove(player.playlist[0])
        }
        
        if (typeof window.cplayer === 'undefined' && !document.getElementById("cplayer-script")) {
          var js = document.createElement("script");
          js.src = 'https://cdn.jsdelivr.net/gh/MoePlayer/cPlayer/dist/cplayer.js';
          js.id = "cplayer-script";
          js.addEventListener("load", loadcplayer);
          document.body.appendChild(js);
        } else {
          window.addEventListener("load", loadcplayer);
        }
      })()
    </script>

<blockquote>
<p>序</p>
<p>惟初代共八云贤者等立巫女，传今至灵梦，凡一十有三世矣。仆凡世愚拙，偶涉桃源，虽非圣达，亦蒙恩化。不觉大梦惊欠，已然千年；彭殇数序，何知春秋。乃集贤达人物，名一时骏采，录其言举，状其德行，凡计百篇矣。虽人有殊异，取舍不同，其志当一也。后之览者，亦将有感于斯文与？</p>
<p>博丽十三代某年 丰聪耳记</p>
</blockquote>
<ol>
<li><p>神子问政于博丽，曰：“妖而治人，人不知其所以，可乎？请为政。期年之后，可使丰足，无畏妖类。”博丽巫女对曰：“君非人矣，何问人政？且夫天地之大，曾非人而恶之，谬矣；妖之食人，何异人食鸡豚，况人之相食者乎？”曰：“非圣人之言，而得圣人之道哉！”巫女曰：“道本非道，过之则去道愈矣。”</p>
</li>
<li><p>伊吹萃香闲坐阶上，而博丽巫女愠之，曰：“去阿堵物！”萃香因笑之：“去兮去兮，食之无鱼。”对曰：“醉而昼寝，何知有鱼哉！”</p>
</li>
<li><p>春，幽幽子、八云紫、神奈子列坐妖怪山，引山泉以为流觞。幽幽子忽怅然歌曰：“西行妖兮千年，愿一梦兮不复醒。”紫笑曰：“风起万年，数过落樱。”神奈子乃置盏，徐曰：“吾家女亦有此言。”紫愧然不语。</p>
</li>
<li><p>人有议博丽巫女贪财货，惰怠职司，而巫女恣行如故。或曰博丽太横，宜稍斥之。紫对曰：“昔幻想乡初立，妖兽食人于野，骨肉捐诸道路，得博丽巫女之力，始泰然焉。今何故禁止灵梦，使不行其意邪？”巫女闻之，亦稍自敛。</p>
</li>
<li><p>秋，八云氏过妖怪山，见诸厄神川上。厄神者，键山雏之谓也。因司掌厄运故，人多去之。时厄神取流雏人形川上，往复数有日。紫因对橙曰：“知人至难也，况神明乎？女其识之。”</p>
</li>
<li><p>先代巫女末年，略复不省事，人多怨之。因自叹曰：“人言我愦愦，后人当思此愦愦。”后灵梦为幻想乡，人多思之。</p>
</li>
<li><p>萃香坐神社中，目博丽巫女，抚箱而叹曰：“愁肠长辘辘，壶中酒不空。”时守矢巫女方至，博丽指之，曰：“不效此辈，乃至于斯。”早苗于是阴怨灵梦。</p>
</li>
<li><p>守矢巫女初至妖怪山，见诸天狗。射命丸文倒履相迎，袍冠不整。早苗大惊：“七曜贤者昔见雷米，面无惧色，君何故如此？”文答曰：“御子初临，神德未彰，安知不是博丽？是故颠倒衣裳而。”</p>
</li>
<li><p>辉夜治永远亭，深居不出，事皆决于永琳，而众因幡轻之。博丽巫女遣雾雨问蓬莱玉枝，永琳将与之，上白辉夜。辉夜乃自折数枝，正色危坐曰：“此德者归之，非博丽所问也。”遂逐其使。</p>
</li>
<li><p>蕾米莉亚问七曜贤者：“博丽、守矢，巫女也，吾将从之，则何如？”对曰：“以雾之湖为池，赤馆为城，十六夜为政于内，美铃御敌于外，谨修内德，彰喻教化，近和妖精，远化毛玉，则幻想乡之事，未可知也。”</p>
</li>
<li><p>博丽攻赤馆甚急，蕾米求救于辉夜。时永琳掌事，不欲救之。辉夜乃执蓬莱玉枝出永远亭，永琳大惊，谏曰：“不宜妄动。”对曰：“仁义为楯，何惧弹幕，博丽其奈我何！”永琳曰：“主尚不避弹幕，小人何惜，愿俱往之。”辉夜徐曰：“噫，戏言耳，吾其归之。”竹林兵遂不出。</p>
</li>
<li><p>博丽巫女下大图书馆，屠破时钟塔，赤馆震恐。蕾米莉亚乃素服自缚，牵羊而出，迎之馆门。巫女大喜，执羊而走，曰：“本为些许柴米，不意竟得此羊！”赤馆遂全。</p>
</li>
<li><p>蕾米莉亚深惧博丽巫女，乃遣七曜贤者为使，书曰：“愿奉妹以为执箕帚，永无贰志。”博丽巫女览毕，曰：“不若奉二羊为宜。”帕琪反，告诸蕾米，蕾米笑谓芙兰：“妹价倍羊！”芙兰对曰：“姊亦何轻于一羊哉！”</p>
</li>
<li><p>蕾米莉亚问慧音：“不榖之为赤馆，可谓尽心矣：十六夜掌内事，美铃御外敌，帕秋莉纵横外事。然固摄乎博丽、守矢之间，何故？”对曰：“十六夜专而用己，美铃坐而昼寝，帕秋莉里通雾雨，芙兰至亲而不见用，此所谓尽心耶？”蕾米默然不语。</p>
</li>
<li><p>上白泽惠音人里宿儒，而芙兰师事之。居有日，芙兰问惠音：“姊何人物也？”对曰：“仁人也。”芙兰笑曰：“此出君之口，入芙兰之耳，惟天地其谁知？”惠音乃答：“呜<del>呜</del>”</p>
</li>
<li><p>稗田家修《求闻史记》，至《八云列传》，阿礼记曰：“八云氏凡万有一十七岁矣。”紫乃大忿，则稗田家寿皆不过三十，然《八云列传》固如是。直至阿求，始改《八云列传》为：“八云氏十七，芳华正好。”紫大喜曰：“汝寿可至九十九也！”</p>
</li>
<li><p>芙兰游学于人里，从惠音学史，十日竟反。蕾米不说，曰：“学如积万仞之山，日增尺寸，乃有所长，归何为？”芙兰曰：“今日十五，不归何为？”</p>
</li>
<li><p>神子初至幻想乡，人莫知之。适逢小町避映姬甚急，执神子袍曰：“救我！”。神子乃隐小町于后。映姬至，语及圣人之道，映姬喜，欢谈至暮，顾之则小町已不在。翌日，神子往人里，或云：“此闻阎罗教谕至暮不倦者！”众皆目之。</p>
</li>
<li><p>白玉楼攻红魔馆，美铃等莫能当。蕾米夜缒而出，东投博丽。咲夜欲从焉，芙兰谏曰：“素无吊问，从之奈何。”咲夜曰：“然覆巢之下，岂有完卵？不若暂投之。”芙兰曰：“不日兵退，莫若待之。”咲夜乃三拜，投博丽而去。后三日，白玉楼粮尽，军自退。</p>
</li>
<li><p>博丽复攻赤馆急甚，蕾米招众问计。咲夜曰：“与白玉楼庭师有旧，愿往说之。”至幽冥之界，诣妖梦，妖梦白之西行寺。幽幽子方食樱饼毕，乃徐曰：“告诸来使：‘待西行妖开，吾将亲往救之也。’”</p>
</li>
<li><p>萃香暮至博丽神社，见八云、巫女共寝。萃香乃大惊，欲走。巫女因执其手而留之，曰：“闻何闻而来，见何见而去？”对曰：“闻所闻而来，见所见而去。”</p>
</li>
<li><p>芙兰好评品人物。或问之曰：“雾雨则何如？”对曰：“慷慨任侠之士也。”复问惠音，则摇首叹曰：“传不习也。芙兰空好评议，乃不知雾雨惑于妇人哉！”或告诸芙兰，芙兰笑谓曰：“以八云氏之贤，尚惑于灵梦，何况雾雨哉！”</p>
</li>
<li><p>芙兰师事惠音，自以才学冠于赤馆，甚轻众人。尝曰：“帕琪可使誊抄文书，咲夜可使生火作炊，美铃唯可白日梦大鲶。”或问之曰：“则尊姊何如？”芙兰哂之，曰：“可使屈身抱首而已矣！”</p>
</li>
<li><p>八云氏谓芙兰：“幼而不孙姊，不闻孝悌之道，长恐无所述矣。”芙兰闻之，答曰：“诚如所言。吾亦闻老而不死，是为贼也。”</p>
</li>
<li><p>射命丸文诣大天狗，闻歌曰：“秋叶兮荻花，霜染兮唐红。”文乃对曰：“风起兮苍山，赞其兮流水。”大天狗闻之，忿然曰：“生当祸国，死为魔缘，口舌虽利，言多乃失，小子其志之！”</p>
</li>
<li><p>美铃昼寝，咲夜乃叹曰：“噫唏，朽木不可雕也。”芙兰闻之，告咲夜曰：“人惟自知，然后知人，女其忘初入赤馆之时耶？”咲夜乃大惭：“是多得美铃助也。”或有妖精女仆告之美铃，美铃恣态固若，礼咲夜如故。</p>
</li>
<li><p>博丽巫女见蕾米莉亚。蕾米服紫，以为威仪具足，乃备茶待之。少顷，巫女告辞。蕾米颇自得，乃阴遣人问之曰：“馆主威仪如何？”巫女答曰：“馆主娇柔非常。然床头怀匕女仆，疑真馆主也。”</p>
</li>
<li><p>妖梦，蓝，铃仙聚，各赞其主。妖梦曰：“吾主优雅非常，一止一颦，堪为世范。”蓝曰：“吾主智量非凡，吾不及万一。”铃仙默然许久，乃曰：“吾其还也。”</p>
</li>
<li><p>雾之湖妖精起事，众数百，滋扰赤馆，蕾米苦之。乃遣美铃将数十妖精女仆击之。然惧其人众，莫敢战。美铃乃安抚诸军：“无虑，三日内将大胜。”乃夜游雾之湖，拾得冻青蛙十数，遣使送诸守矢。二日，妖精众大溃，美铃乃缚琪露诺等还。</p>
</li>
<li><p>或问诸芙兰：“博丽、守矢二巫女则何如？”对曰：“博丽譬如泰阿，虽风雨摧之而不损其高；守矢譬如江海，虽川流汇之而不增其深。”人有不解，复问芙兰。芙兰乃答：“吾言博丽巫女鲜廉耻，而守矢欲无壑也。”</p>
</li>
<li><p>美铃缚琪露诺等，献之蕾米，露米娅在焉。及见蕾米，面皆无惧色。蕾米乃大惊：“世有威武不能屈者，而今日见之。”因亲解其缚，数揖而问之曰：“皆威仪亦难慑之义士哉！奈何为乱？”露米娅闻之，徐曰：“如是耶？”</p>
</li>
<li><p>八云紫至博丽神社，巫女以茶待之。紫顾门前石阶曰：“先巫女知礼，客至必立于斯而迎之，待之醇酿。今乃有清茶一盏，仆于是追思先代。”博丽巫女不说，对曰：“欲饮则乞伊吹而已，何必学老生嗟叹！”</p>
</li>
<li><p>博丽巫女讽八云紫：“胡为乎日日梦中？”对曰：“非身在梦中，实君等皆在梦中矣。”</p>
</li>
<li><p>帕秋莉邀雾雨，欢谈至夜，因留雾雨宿。爱丽丝素与雾雨相善，闻之，乃径入大图书馆。见帕秋莉，猝然问之曰：“雾雨何在？”帕秋莉乃不能讳之，答曰：“宿于观星室。”爱丽丝乃执雾雨手共出。归半，雾雨惑而问其故，爱丽丝曰：“何以轻就他人宿耶？”</p>
</li>
<li><p>芙兰好方人物。见博丽巫女，凡三拜。巫女大惑。芙兰乃答：“君非常人物，而吾欲以姊托之，故三拜矣。”</p>
</li>
<li><p>幻想乡春雪，众皆大怖。或曰：“巫女失政，天乃示之。”幽幽子闻之，笑谓妖梦：“巫女如故，天孰多情？人自多扰耳。”</p>
</li>
<li><p>桑尼，露娜，斯塔入博丽神社。巫女不在。斯塔见神龛供奉，三拜乃取焉。桑尼径取之而食，并无愧色。露娜责之曰：“是供奉物也，安不行礼？”桑尼答曰：“偷本非礼，何必行礼耶？”</p>
</li>
<li><p>博丽巫女除衣饰，素服扣诣赤馆。门番不识巫女而逐之。乃复着寻常衣饰往。门番因见巫女亲至，不敢轻慢，报之蕾米。蕾米躬身出馆相迎。巫女笑曰：“前何倨而后何恭也！”蕾米愧曰：“家人不识巫女，幸勿见责。”巫女乃除所佩红结，曰：“此博丽巫女耳，汝等迎之。”竟掷于地而去。</p>
</li>
<li><p>河城荷取问雾雨：“爱丽丝帕秋莉辈何如？”雾雨对曰：“近之则不孙，远之多怨，慑乎双七之间，吾之谓也。”</p>
</li>
<li><p>辉夜尝望月而叹，竟至流涕。铃仙感之，抚其背而曰：“去国怀乡，人生无常，勿悲也。”辉夜闻之，涕泣更甚。铃仙大惑，问于八意。永琳乃答：“但思月都旧时嬉戏之物耳。”</p>
</li>
<li><p>古明地恋见芙兰。入赤馆，则见蕾米绕柱而走，芙兰旁追逐之。恋乃叹曰：“得姊如此，当无复求。”芙兰闻之，乃笑而应曰：“安有不顺妹意之姊耶？尊姊岂异哉！”</p>
</li>
<li><p>幽幽子评米斯蒂娅：“食之多碎骨，弃之可惜。嚼则酥脆，味类鸡雉之属。”</p>
</li>
<li><p>帕秋莉爱丽丝素有睚眦，而雾雨苦之。博丽巫女乃对雾雨言：“爱丽丝，故友也，当为君说之，必使和睦。”雾雨以为善。有顷，巫女则与执手，言笑晏晏。雾雨见之大喜：“果如是耳。灵梦诚不我欺。”</p>
</li>
<li><p>博丽巫女至守矢，至暮返。守矢巫女亲送之，至妖怪山麓，乃执手而泣曰：“方欲听闻教谕，顿觉光寸苦短，山野阻隔，不知相见何时。”博丽巫女哂之曰：“幻想乡方百里，以守矢巫女之能，旦夕可至；不见者，乃不欲见之也。”</p>
</li>
<li><p>布都问神子：“何谓圣人？”答：“圣人后其身而身先，外其身而身存，无私而终成其私也。”布都对曰：“似非殿下之谓也。”</p>
</li>
<li><p>神社乏食，博丽巫女乃掠赤馆，虏蕾米而归。赤馆以三羊为质，乞还蕾米。巫女以为少，而赤馆弗加也。博丽巫女乃言于蕾米：“毫末不占，何如得一羊哉！愿以一羊易君。”蕾米大忿曰：“吾乃轻于一羊耶！必使加之。”后赤馆与巫女约，以九羊赎蕾米回。</p>
</li>
<li><p>雾之湖复畔，蕾米遣七曜贤者平之。妖精虽众，竟不能敌。琪露诺苦之，问计大妖精，大妖精曰：“闻森中有妖精者，精于玄道，或有妙策。”以为善，乃发使者问之。是夜，妖精众乃围营叫嚣曰：“帕秋莉，走矣！”七曜贤者因惊觉者三，莫能寐。翌日，赤馆军自溃。</p>
</li>
<li><p>米斯蒂善酿，所造雀酒冠幻想乡。伊吹萃香好饮，数往沽之。或问其故，乃答：“雀酒缘何独自香，皆起竹西卖炭郎。泪作浆兮情为谷，纵饮千杯复断肠。”言毕饮罢数杯，唏嘘不已。</p>
</li>
<li><p>七曜贤者责蕾米曰：“姊之为姊，未曾初见教芙兰也。”蕾米答曰：“吾自教之耳。”芙兰从旁过，闻言对曰：“幸无所成。”</p>
</li>
<li><p>守矢闻命莲寺有宝船，攻之，云山等不能当。寅丸星谏曰：“事急矣！吾闻赤馆以九羊与博丽巫女平，不若效之。”白莲怅然，村纱不解，曰：“势迫如此，何惜数羊？”白莲乃对曰：“非吝也，清修之所，诚无羊之一毫也。”竟相对而泣。</p>
</li>
<li><p>爱丽丝与梅蒂欣会，言谈至暮，自送客至太阳花田，尤不舍也。梅蒂欣乃曰：“二三日当复见，毋远送也。”因别之，犹远眺去影。乃唤上海蓬莱，属曰：“欲伐尽此处花木也。”问其故，乃答：“阻吾望梅蒂欣之目也，不伐何为。”</p>
</li>
<li><p>比那名居天子毁神社，巫女震怒。衣玖惧之，乃谏曰：“不若效负荆之法。”天子许之。因肉袒自缚，负荆条，衣玖送诸神社。巫女见之大惊，亲解其缚曰：“不必如此。”天子乃愤然：“贼杀才，欲惺惺作态耶！”巫女乃大怒，以荆条鞭之竟日。</p>
</li>
<li><p>秋，秋姐妹游于妖怪山。穰子见枯叶纷纷，乃叹曰：“人言秋多寂寥不胜春，诚不虚也。”秋静叶怪之，曰：“是何言也，非秋，吾姊妹其谁志之？”乃相拥而泣。</p>
</li>
<li><p>或问键山雏何谓神明，答曰：“万物有灵，心诚则名，此之谓神明者也。”</p>
</li>
<li><p>射命丸文撰巫女纪，凡十篇，遍传幻想乡。人皆以巫女好财鲜耻，莫肯参奉。博丽巫女是日闲坐阶上，长嗟而叹曰：“今日乃知刀笔之厉也。”</p>
</li>
<li><p>秋，守矢神社宴。宾客百人，巫女一一沾接，众咸悦服，惟博丽巫女面有怏色。守矢巫女乃过博丽旁，手作数钱帛状，曰：“十万！十万！”于是宾主尽欢。</p>
</li>
<li><p>芙兰问七曜贤者：“博丽、守矢二巫女，俱下赤馆数矣。然博丽每略羊而归，守矢殊无所获，何也？”对曰：“博丽好财，守矢重名，其表殊异，其心一也。”</p>
</li>
<li><p>雾雨见爱丽丝，五反不得见，而爱丽丝在焉。乃待之竟夜，雾雨终不复至也。</p>
</li>
<li><p>或问守矢巫女：“尊家孰为长？”答曰：“比之西行，或为太老；比之八云，少为太早。彭殇数见，何论长与少耶？”</p>
</li>
<li><p>伊吹萃香卧神社顶，举酒属月。俄尔酒尽，乃大呼：“巫女置酒来！”顾之则四里无人，惟闻愠声云：“夜半喧嚣何为耶！”乃太息良久，曰：“少少沉醉，乃不知今夕何夕也。”言罢竟至流涕。</p>
</li>
<li><p>芙兰见蕾米，曰：“阿姊五百岁，未曾行教于世也。悠悠数百载，乃不知何为也。”蕾米对曰：“痴长数哉，亦未闻妹有道传于世焉。”乃答：“幽于室凡数百载，纵有圣人教化，孰能闻之？况传之于世乎？”蕾米默然甚愧。</p>
</li>
<li><p>神奈子诹访子观瀑。神奈子忽叹曰：“为政以善。上善若水，水居恶而善渊。静以养德，动泽万物，是故圣人乐之也。”诹访子乃对曰：“博丽巫女若水，然未闻善政久矣。”于是相视而笑，执手共归之。</p>
</li>
<li><p>芙兰怨蕾米幽己于馆。蕾米苦之，使七曜贤者代说之。见芙兰，乃曰：“白莲囚于魔界，神子困于灵庙。观此二人，皆困顿千载，然未尝有怨于世，终传其名也。今乃以区区数百载而怨至亲，窃以为不取也。”以为善，遂为姊妹如初。惠音评之曰：“贤哉！孝悌不匮，永锡尔类，其帕秋莉之谓欤？”</p>
</li>
<li><p>博丽巫女宴于神社。赤馆献酒，白楼奉食，骚灵作歌，竹亭贡宝。一时宾客咸集，觥筹交错。巫女大悦，洋洋自得，乃执盏问八云氏曰：“今可谓乐乎？”乃对曰：“为仁政，然后百姓鼓腹讴歌，面有悦色，其乐融融；而今但见醉相，不足乐也。”</p>
</li>
<li><p>七曜贤者施雨于赤馆，而芙兰莫能出也，因阴怨之。一日乃佯作中风，忽仆于地。适七曜贤者过，见之大惊，亟报蕾米。蕾米至，则见芙兰无恙如故。切问之，则对曰：“帕秋莉不喜，故言吾之病甚也。”蕾米于是疑七曜贤者。</p>
</li>
<li><p>博丽守矢二巫女合攻赤馆。蕾米遣十六夜往说之。博丽巫女见曰：“昔八云氏授先代御币，曰：‘北至妖山，南缘幽冥，五妖九怪，女实征之’。今赤馆无一毫奉纳，吾是问也。”对曰：“诚如所命，当奉牲酒。然以赤馆为城，雾湖为池，聚妖精女仆为战，巫女虽强，未必能克。”以为善，遂与之平。</p>
</li>
<li><p>博丽守矢攻赤馆，博丽阴与赤馆平，走。守矢闻之不悦，欲独力袭攻赤馆。七曜贤者乃驱羊十头，之守矢营诣巫女。曰：“蕾米知巫女劳苦，遣某奉礼至此。今博丽乃背约先走，守矢恐难久持矣。”守矢巫女乃暗忖赤馆当有备，未可轻取之。于是盟之而退，赤馆复全。</p>
</li>
<li><p>蕾米疑七曜贤者贰于己，阴遣人问之曰：“卿以为馆主如何？”对曰：“如山阿之桂木，上承甘露，下被渊泉。”回报蕾米，蕾米大喜曰：“桂者，言吾之德也。甘露渊泉润之，众望归矣！”竟不复疑。美铃大惑，问其故，则曰：“外惧巫女，内惧亲妹而已矣。譬如桂木，居间而上下皆不得也。”</p>
</li>
<li><p>人里、竹亭间道，妖兔为乱。或议请博丽巫女退治之。乃以羊二口，粮二石并素布一匹延巫女。巫女乃扶门见来使，曰：“今方有疾，子姑待之。”后五日，复发使者见巫女，倍其礼，巫女乃出。至竹亭，则与粮一石羊一口于因幡，曰：“二三月勿为乱矣。”不日妖兔尽退，众咸称巫女之能。</p>
</li>
<li><p>博丽巫女常忧其贫，而八云氏多讥之。一日见巫女，巫女以清茶待之。八云于是笑曰：“身居陋室，箪食瓢饮，欲效先贤乎？”则曰：“吾忧其贫，或忧其老。贫者易安，老者难回。”</p>
</li>
<li><p>雾雨问博丽巫女：“闻王者以德宾服四方，今赤馆何罪，而数攻之耶？”巫女乃笑曰：“乃欲效苏、张乎？赤馆无罪，然若不取，吾之罪也。”</p>
</li>
<li><p>伊吹萃香、雾雨伴博丽巫女饮。酒酣，萃香叹曰：“酒乃佳酿，昔无脍炙共之。”巫女乃遣雾雨之赤馆取牛羊数口，萃香称谢。巫女不解，问之曰：“方遣使者，其后未知也，奈何谢之？”对曰：“赤馆若君圈栏，但使问之，安得不予？”少顷，雾雨果执牛羊数口而返。</p>
</li>
<li><p>藤原妹红闻西行寺藤氏之后也，欲访之问藤氏故事。见之，但言及入道相国共平氏一门之事，于是共唏嘘良久。妹红复问藤氏如何，幽幽子乃对曰：“富贵如昔，然月中而盈，过则亏之矣。”</p>
</li>
<li><p>博丽巫女闻小町以钱为弹幕，喜甚，急趋三途川。小町见生人至，不悦，曰：“幽冥之道，非生者可涉，君宜速去。”巫女乃不答，径发符数枚。小町因忿之，亦以弹幕相接。有顷，巫女左右冲突，拾得钱数十贯而走。</p>
</li>
<li><p>幽幽子饥甚，遣妖梦外出抄掠。妖梦掳米斯蒂娅等归。及见幽幽子，众皆垂泪。幽幽子不忍，持之手为涕泣良久。于是亲解其缚，执手躬自送诸庖厨。</p>
</li>
<li><p>或问八云紫：“媪之爱橙，甚于蓝乎？何以数遣使蓝而豪不顾惜耶？”对曰：“爱之则为计深远。欲使明境界之理，后始有为于乡里焉。”于是称善焉。</p>
</li>
<li><p>雾雨数破入赤馆，盗书典财物无算。蕾米苦之，欲遣使者延博丽巫女治之。七曜贤者急止之，曰：“雾雨其罪，罪在诛心。书典纵还，心犹盗焉。且聘博丽巫女，何异于问寇缉盗邪？”蕾米闻言乃罢之。</p>
</li>
<li><p>或有妖精女仆启雾雨事于芙兰，芙兰乃抚掌大喜，曰：“但恐其不至也！”蕾米闻之，乃叹曰：“妹之趋雾雨，如水之就下，岂惟力之能制乎？”</p>
</li>
<li><p>或问八云氏：“忆君少时，为博丽结界，数有功焉。今老矣，奈何愦愦竟日也？”对曰：“功遂身退，天之道也。吾其身退，逐成巫女之名矣。”</p>
</li>
<li><p>先代巫女将逝，八云氏执手泣之竟日，曰：“天地悠悠，与君相会，曾不若一瞬。”先代巫女对曰：“天地茫茫，三途将往，一身任君，和曲宫商，临终托梦，好生照量。”言毕薨去。后乃立灵梦为巫女。</p>
</li>
<li><p>蕾米使美铃牧羊于雾湖畔。雾湖妖精为乱，羊多亡失。美铃深恐蕾米罪于己，乃阴使人请博丽巫女，暗许羊数口，另以书报诸蕾米曰：“巫女攻臣甚，臣幸不辱命，虽有亡失，其干尚存焉。”后巫女至，尽掠其羊而归。美铃是日乃投雾之湖者三，皆赖部曲救之也。</p>
</li>
<li><p>雾雨从博丽巫女破赤馆，数有功焉，然巫女曾未有一物赐下。或为雾雨不平，巫女乃曰：“智者惑于利，而勇者重其名。夫雾雨，勇者也，当益其重名，何必以财耶？”雾雨闻言大喜，极称巫女之贤。</p>
</li>
<li><p>博丽巫女行于间道，萃香从其后，作俯身拾物状，俄尔复起，如斯十数次。巫女大惑，问其故。对曰：“拾君向遗之物。”巫女愈不解，曰：“近来未有失物，愿君教之。”对曰：“圣人之教，高士之节，君之所失，吾之所拾也。”</p>
</li>
<li><p>美铃新败雾湖，羊只亡失，众欲议其咎。七曜贤者以旧例，欲流三千里。芙兰闻言笑曰：“幻想乡方不过千里，何来三千里耶？帕琪空治经典，竟不知地理乎？”对曰：“吾号为‘不动’，闲游山水之术，不足共高士论也。”芙兰哂曰：“是何论也。贤者不识天文，不晓地理，实不知其所以也。”</p>
</li>
<li><p>琪露诺与大妖精偶涉雾湖，近赤馆。忽闻蛙鸣。琪露诺问曰：“榖榖而鸣，为雾湖乎？为赤馆乎？”对曰：“在湖为湖，在馆为馆。”但微颔首，遂遍寻雾湖之蛙而冻之。或问其故，则曰：“鸣声所属，今不复扰矣。”</p>
</li>
<li><p>八坂氏偶遇八云蓝，曰：“吾家有两儿，顾之不及，畏首畏尾。”蓝大惑。八坂对曰：“大儿诹访子，小儿东风谷。”蓝笑谓八坂：“如是吾家亦有二儿矣。”曰：“则何如？”对曰：“大儿八云橙，小儿八云紫。”八坂大惑曰：“何以紫为小儿耶？”曰：“伸手衣食，如仗父母，言小儿亦过之矣。”</p>
</li>
<li><p>博丽巫女并雾雨求幽幽子交，终不许也，乃缘八云氏说合之。八云氏曰：“巫女，雾雨，时之俊杰，倾心于子，奈何却之？合则欢穆，远则致隙，惟愿思之。”对曰：“博丽多端而寡决，外好利而内无关籥；雾雨多言多嫉，亲同而恶异。观此二人，实远之尚恐罹祸，况与之交乎？”</p>
</li>
<li><p>博丽巫女宴于神社。于是一时妖人，贤达俱集。巫女置酒属客，起舞咏啸，复为弹幕结界，举座皆惊。雾雨观其赫赫，乃羡叹曰：“妙哉巫女之姿也，此可谓当世无复人矣！”八云氏闻言，暗谓蓝曰：“惜众人不得见先代之姿也。”</p>
</li>
<li><p>芙兰亲雾雨而恶其姊。七曜贤者忧之，欲使修好。一日持竹箸见曰：“曩者吾失其一，然性吝，不欲弃之，意欲以一金箸代其失者。”芙兰笑曰：“金箸虽贵，然质不同。君将何用？”对曰：“善。愚以雾雨俊才，终非至亲；蕾米暗弱，实乃手足。今恶至亲而近远庶，犹如此箸，窃不知所取也。”</p>
</li>
<li><p>或问于博丽巫女：“百里之内，其为政乎？”对曰：“千里之内，其为政乎？十里之内，亦为政乎？政之所出，吾之所存，而政之所存也。安知方百里，如幻想乡者，而无政乎？”</p>
</li>
<li><p>雾雨、爱丽丝、博丽巫女尝共游太阳花田。道遇幽香，爱丽丝视之则战战，几欲走。雾雨乃谏曰：“不如归之。”巫女不答，径以手抚道边葵花，歌曰：“木之枯荣兮，花独向阳。惟彼佳人兮，心其何往？”然后见幽香，但微晗首。少顷兴尽，乃徐曰：“诸子将无归乎？”于是知巫女能慑服幻想乡也。</p>
</li>
<li><p>八坂氏欲说地灵殿共热核之事。早苗以地灵殿世家，未可轻得。”曰：“虽如是，彼亦有阙焉。”乃显神迹于灵乌，告以八咫鸟故事。初，恋不许。乃遣人说之曰：“地下为君，久不通上方。虽南面称孤，然世未知名。今通上下之道，兴热核之事，四方之人，咸享其成，名传边鄙，何如？”于是大喜称善。</p>
</li>
<li><p>或问上白泽：“八云氏惑于博丽，而不昵，仆不解其故，先生以为何？”对曰：“八云氏凡历十三代，谨事巫女。若亲之昵之，恐固泪涸而意懒，则乡里生灵，复何辜耶？吾每闻巫女之事，亦惟嗟叹而已矣。”</p>
</li>
<li><p>是年，幻想乡大馑，八云氏欲行禁酒，众意附之。然萃香不与，曰：“地有酒泉，人有酒德，纵逢荒岁，奈何禁酒。”八云氏对曰：“古来以酒亡国者众矣，今逢大馑，不得不为之，以多贮食粮也。”曰：“古亦有好色亡国者，今奈何不禁巫女，惟禁酒耶？”八云氏默然无以应。</p>
</li>
<li><p>橙尝好食鱼。一日过雾湖，见一渔父垂竿湖畔，但一挥一举，得鱼不竭。橙乃奇之，前问渔父曰：“吾好食鱼也，而苦捕鱼之法。今见老父钓技，实为惊叹，愿以教之。”曰：“吾业是也，故熟其技，通其心。臻其境者，以其受赐于天，不强之也。”言毕乃拾竿篓而去。橙叹之曰：“此亦道也。”</p>
</li>
<li><p>芙兰以姊无威仪，固多轻之。常于众而论，曰：“使吾为赤馆，当抚四方。”七曜贤者闻之，见芙兰曰：“向使君为赤馆，将何如？”曰：“以力以威，以平四境。”对曰：“如此则殆矣。赤馆虽强，人不过其万一，地不过方十里，惟修内德，穆上下，使知礼而不加饥馑已矣。”芙兰乃愧，终不复轻姊。</p>
</li>
<li><p>两巫女尝道遇遗金，守矢径过之，而博丽暗袖之。是以世高守矢，而非博丽也。或告诸惠音，惠音乃哂之，曰：“博丽亦随性也，奈何非之。安知博丽之不如守矢耶？以吾观之，守矢但好得其名耳。逐利与名，吾不知其高低也。”</p>
</li>
<li><p>神社大祀，众多有献金者。然巫女谕不必奢汰，一切从简。众咸以为清正。是日，射命丸文访神社，咨之以祭祀之事，问其故。巫女笑曰：“多献金帛者，虽奉纳为祭，然终入吾囊也。安有倾己之财而效他人之事者乎？是以从简，且受清名，不亦善欤？”</p>
</li>
<li><p>巫女祭祀，多用小牲。或有讥之曰：“敬礼事神，何以如此吝也？如是将弗褔。”巫女闻之，笑曰：“事当求诸己，不成求诸人。且夫退治之事，非吾其谁任之？纵用大牲，神亦将有覆耶？小牲以用，非献神也，乃抚人也。抚人以信，用神何为？”</p>
</li>
<li><p>巫女服器俭薄，少好珍宝玩物。是日雾雨访神社，诣巫女，则见华袍重叠，珍器盈列，大惑。问之，则曰：“昨日稍稍复出雾湖。”时巫女多出雾湖，掳掠赤馆。八云氏知其贫，亦不忍问也。</p>
</li>
</ol>
<style>
.post-content p {
    text-indent: 0 !important;
}
</style>
    </div>

    
        <hr class="fhr">
        <div id="vcomments"></div>
    

    <script>
        var pub_date = 1531253640000;
    </script>
</div>
    <div class="footer"
     id="footer">
    <p>
        Copyright © 2020 <a class="flink"
           href="https://imjad.cn">猫与向日葵</a> · Theme by <a class="flink"
           href="https://github.com/sanjinhub/hexo-theme-geek">Geek</a>.
        <br>
        Made with <i class="fa fa-heart throb"
           style="color:#d43f57"></i> by <span class="author"
              itemprop="copyrightHolder">journey.ad</span>.
        <label class="el-switch el-switch-green el-switch-sm"
               style="vertical-align: sub;">
            <input type="checkbox"
                   name="switch"
                   id="update_style">
            <span class="el-switch-style"></span>
        </label>
        <!--         <script type="text/javascript">
        var cnzz_protocol = (("https:" == document.location.protocol) ? "https://" : "http://");
        document.write(unescape("%3Cspan id='cnzz_stat_icon_1278548644'%3E%3C/span%3E%3Cscript src='" + cnzz_protocol + "v1.cnzz.com/stat.php%3Fid%3D1278548644%26show%3Dpic1' type='text/javascript'%3E%3C/script%3E"));
        </script> -->
    </p>
</div>
<input type="hidden"
       id="web_style"
       value="white">
<input type="hidden"
       id="valine_appid"
       value="CaQKuPQDfnfPFUkTw6MMt8ME-gzGzoHsz">
<input type="hidden"
       id="valine_appKey"
       value="uWuwGS1xiIwh3zHKENc7ubyL">

<script src="/libs/jquery.min.js"></script>


<script src="/libs/highlight/highlight.pack.js"></script>

<script src='//cdn.jsdelivr.net/npm/valine@1.4.14/dist/Valine.min.js'></script>

<script src="/js/js.js"></script>

<style type="text/css">
    .v * {
        /* color: #698fca; */
    }

    .v .vlist .vcard .vhead .vsys {
        color: #3a3e4a;
    }

    .v .vlist .vcard .vh .vmeta .vat {
        color: #638fd5;
    }

    .v .vlist .vcard .vhead .vnick {
        color: #6ba1ff;
    }

    .v a {
        color: #8696b1;
    }

    .v .vlist .vcard .vhead .vnick:hover {
        color: #669bfc;
    }

    .v .vcards .vcard .vhead .vnick {
        padding-left: 1px;
    }

    .v .vcontent .vemoji {
        max-width: 30px;
    }

    .v[data-class=v] p {
        color: inherit;
    }

</style>

<script src="/live2dw/lib/L2Dwidget.min.js?094cbace49a39548bed64abff5988b05"></script><script>L2Dwidget.init({"pluginRootPath":"live2dw/","pluginJsPath":"lib/","pluginModelPath":"assets/","tagMode":false,"debug":false,"model":{"jsonPath":"/live2dw/assets/kesshouban.model.json"},"display":{"position":"right","width":325,"height":300,"hOffset":-75,"vOffset":0},"dialog":{"enable":true},"mobile":{"show":false},"react":{"opacity":1},"log":false});</script></body>

</html>